
劍訣　　　　　　　　　　　　　　　　　節錄自吳殳之〔手臂錄〕

　漁陽老人教余劍術。且曰。此技世已久絕。君得之。慎勿輕傳于人。余恐此
　技終致不傳。又顧念老人之語。故不著說而作訣焉。
  長兵柄以木。短兵柄以臂。長兵進退手已神。短兵進退須足利。足如毚兔身如風
  。三尺坐使丈八廢。余擅梨花三十年。五十衰遲遇劍仙。劍術三門左右中。右虎
  中蛇左曰龍。手前身後現刀勢。側身左進龍門亟。身前手後隱刀勢。側身右進虎
  門易。二勢用手身誘之。彼取我身手出奇。黠者奇正亦能識。舍身取手主擊客。
  我退我手進我身。左翻右躍如獅擲。虎躍不入龍。龍翻不入虎。龍翻虎躍皆蛇行
 。直進當胸不可阻。左右進退有虛實。六法相生百奇出。彼退我乃進。彼退有奇
  伏。彼進我亦進。彼進乃窮蹙。撲身槍尖迫使發。死裡得生鐵屋。嘗以我矛陷我
  劍。矛多虛奇劍實戰。當其決命爭首時。劍短矛長皆不見。自笑學兵已白頭。初
  識襄中三尺練。


後劍訣
　劍器輕清。其用大與刀異，劍訣實有所隱。恐古人之心。終致淹沒。故又作
　後劍訣一絕微露之。
  劍術真傳不易傳。直行直用是幽元。若惟砍斫如刀法。笑殺漁陽老劍仙。
  ^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^
