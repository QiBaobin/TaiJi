              拳意述真﹝二、孫祿堂﹞

     第一章 形意拳家小傳

     李先生諱飛羽, 字能然, 世稱老能先生, 或曰洛能, 洛農, 老農, 皆一音之轉也,
 直隸深縣人, 經商於山西太谷, 喜拳術, 聞縣境, 有戴龍邦先生者, 善形意拳, 往訪焉
 , 覿面一見, 言談舉止, 均甚文雅, 不似長武術者, 心異之, 辭去, 他日倩人介紹, 拜
 為門下, 時先生年三十七歲也, 自受教後, 晝夜練習, 二年之久, 所學者, 僅五行拳之
 一行, 即劈拳, 並半蹚連環拳耳, 雖所學無多, 而心中並不請益, 誠心習練, 日不間斷
 , 是年龍邦先生之母, 八十壽誕, 先生前往拜祝, 所至之賓客, 非親友, 即龍邦先生之
 門生, 拜壽之後, 會武術者, 皆在壽堂練習, 各盡其所學焉, 惟先生只練拳蹚半, 龍邦
 先生之母, 性喜拳術, 凡形意拳之道理, 並形式, 無所不曉, 遂問先生, 為何連環拳只
 練半蹚, 先生答曰, 僅學此耳, 當命龍邦先生曰, 此人學有二年之久, 所教者甚少, 看
 來到是忠誠樸實, 可以將此道理, 用心教授之, 龍邦先生, 本是孝子, 又受老母面諭,
 乃盡其所得乎心者, 而授之先生, 先生精心練習, 至四十七歲, 學乃大成, 於形意拳之
 道理, 無微不至矣, 每與人相較, 無不隨心所欲, 手到功成, 當時名望甚著, 北數省人
 皆知之, 教授門生, 郭雲深, 劉奇蘭, 白西園, 李太和, 車毅齋, 宋世榮, 諸先生等,
 於是先生名聲愈著, 道理愈深, 本境有某甲, 武進士也, 體力逾常人, 兼善拳術, 與先
 生素相善, 而於先生之武術, 則竊有不服, 每蓄意相較, 輒以相善之故, 難於啟齒, 一
 日會談一室, 言笑一如平常, 初不料某甲之蓄意相試, 毫無防備之意, 而某甲於先生行
 動時, 乘其不意, 竊於身後即捉住先生, 用力舉起, 及一伸手, 而身體已騰空斜上, 頭
 顱觸入頂棚之內, 復行落下, 兩足仍直立於地, 未嘗傾跌, 以邪術疑先生, 先生告之曰
 , 是非邪術也, 蓋拳術上乘神化之功, 有不見不聞之知覺, 故神妙若此, 非汝之所知也
 , 時人遂稱先生曰, 神拳李能然, 年八十餘歲, 端坐椅上, 一笑而逝。

===

     郭先生諱峪生, 字雲深, 直隸深縣馬莊人, 幼年好習拳術, 習之數年, 無所得, 後
 遇李能然先生, 談及形意拳術, 形式極簡單, 而道則深奧, 先生甚愛慕之, 能然先生,
 視先生有真誠之心, 遂收為門下, 口傳手授, 先生得傳之後, 心思會悟, 身體力行, 朝
 夕習練m 數十年, 能然先生, 傳授手法二人對手之時, 倏忽之間, 身已跌出二丈餘, 並
 不覺有所痛苦, 只覺輕輕一划, 遂飄然而去, 先生既受能然先生, 所教拳術三層之道理
 , 以至於體用規矩法術之奧妙, 並劍術刀槍之精巧, 無所不至其極, 常遊各省, 與南北
 二派同道之人交接甚廣, 閱歷頗多, 亦嘗戲試其技, 令有力壯者五人, 各持木棍, 以五
 棍之一端, 頂於先生腹, 五人將足立穩, 將力使足, 先生一鼓腹, 而五壯年人, 一齊騰
 身而起, 跌坐於丈餘之外, 又練虎形拳, 身體一躍, 至三丈外, 先生所練之道理, 腹極
 實, 而心極虛, 形式神氣沉重如泰山, 而身體動作輕靈如飛鳥, 所以先生遇有不測之事
 , 只要耳聽目見無論何物, 來的如何勇猛速快, 隨時身體皆能避之, 先生熟讀兵書, 復
 善奇門, 著有解說形意拳經詳細明暢賜予收藏, 後竟被人竊去, 不知今藏何所, 未能付
 梓流傳, 致先生啟逮後學之心, 湮沒不彰惜哉, 先生懷抱絕技奇才, 未遇其時, 僅於北
 數省教授多人, 後隱於鄉閭, 至七十餘歲而終。

===

     劉先生, 字奇蘭, 直隸深縣人, 喜拳術, 拜李能然先生為師, 學習形意拳術, 先生
 隱居田廬, 教授門徒, 聯絡各派, 無門戶之見, 有初見先生, 數言即拜服為弟子者, 先
 生至七十餘歲而終, 弟子中, 以李存義, 耿誠信, 周明泰, 三先生, 藝術為最, 其子殿
 臣, 著形意拳抉微, 發明先生之道。

===

     宋世榮先生, 宛平人, 喜崑曲, 圍棋, 性又好拳術, 在山西太古開設鐘表鋪, 聞李
 能然先生, 拳術高超, 名冠當時, 託人引見拜為門下, 自受教後, 晝夜勤苦習練, 迄不
 間斷, 所學五行拳, 及十二形, 無不各盡其妙, 練習十二形中, 蛇形之時, 能盡蛇之性
 能, 回身向左轉時, 右手能攝住右足跟, 及向右轉時, 左手能攝住左足跟, 回身停式,
 身形宛如蛇盤一團, 開步走蹚, 身形委曲灣轉, 又如蛇之撥草蜿蜒而行也, 練燕形之時
 , 身子挨著地, 能在板凳下邊, 一掠而過, 出去一丈餘遠, 此式之名, 即叫燕子抄水,
 又練狸貓上樹 (此係拳中著之名目) , 身子往上一躍, 手足平貼於, 能粘一二分鐘時
 , 當時同門同道及門外之人, 見者固極多, 現時曾親睹先生所練各式之技能者, 亦復甚
 夥, 蓋先生格物之功甚深, 能各盡其性, 故其傳神也若, 此昔伶人某, 與先生相識, 云
 在歸化城時, 親見先生, 與一練技者比較, 二人相離丈餘, 練技者挺身一縱, 甫一出手
 , 其身已如箭之速, 跌出兩丈有餘, 而先生則毫無動轉, 只見兩手於練技者之身, 一划
 耳, 余二十餘歲時, 往於北京, 小席兒胡同, 白西園先生處, 伶人某與白先生對門居,
 文其向白先生言如此, 民國十二年一月間, 同門人某, 往太谷, 拜見先生, 先生時年八
 十餘歲矣, 精神健壯, 身體靈動, 一如當年, 歸後告於予曰: 先生談及拳術時, 能復眉
 飛色舞, 口言其理, 身比其形, 殊忘其身為耄耋翁, 且嘆後進健者之不如焉。

===

     車先生, 永宏, 宏, 字毅齋, 山西太谷縣人, 家中小康, 師李能然先生, 學習拳術
 , 先生自得道後, 視富貴如浮雲, 隱居田間, 教門徒甚多, 能發明之道者, 山西祁縣喬
 錦堂先生為最, 先生樂道, 始終如一, 至八十餘歲而終。

===

     張先生, 字樹德, 直隸祁州人, 幼年好習武術, 拜李能然先生為師, 練拳並劍刀槍
 各術, 合為一氣, 以拳為劍, 以劍為拳, 所用之槍法極善, 有來訪先生, 比較槍法者,
 皆為先生所敗, 先生隱居田間, 教門徒頗多, 門徒承先生之技術者, 亦不乏人, 先生至
 八十餘歲而終。

===

     劉先生, 字曉蘭, 直隸河間縣人, 為賈於易州西陵, 性喜拳術, 幼年練八極拳, 工
 夫極純, 後又拜李能然先生為師, 研究形意拳術, 教授門徒, 直省最多, 老來精神益壯
 , 八十餘歲而終。

===

     李先生, 字鏡齋, 直隸新安縣人, 以孝廉歷任教授, 性好拳術, 年六十三拜李能然
 先生為師, 與郭雲深先生相處最久, 研究拳術, 練至七十餘歲, 頗得拳術之奧理, 動作
 輕靈, 仍如當年, 先生云, 至此方知拳術與儒學之道理, 並行不悖, 合而為一者也, 李
 先生壽至八十而終。

===

     李先生, 名存義, 字忠元, 直隸深縣人, 輕財好義, 性喜拳術, 幼年練習長短拳,
 後拜劉奇蘭先生之門, 學形意拳術, 習練數十年, 為人保鏢, 往來各省, 途中遇盜賊,
 手持單刀對敵, 賊不敢進, 或聞先生之名, 義氣過人, 避道者, 故人以單刀李稱之, 民
 國元年, 在天津創武士會, 教授門徒, 誨人不倦, 七十餘歲而終。

===

     田先生, 字靜傑, 直隸饒陽縣人, 性好拳術, 拜劉奇蘭先生為師, 先生保鏢護院多
 年, 生平所遇奇事甚多, 惜余不能記憶, 故未能述之, 先生七十餘歲, 在田間朝夕運動
 , 以樂晚年。

===

     李先生, 諱殿英, 字奎垣, 直隸淶水縣, 山後店上村人, 幼年讀書, 善小楷, 性喜
 拳術, 從易州許某學彈腿八極等拳, 工夫極純, 力量亦大, 先生在壯年之時, 保鏢護院
 , 頗有名望, 每好與人較技, 時常勝人, 後遇郭雲深先生, 與之比較, 先生善用腿, 先
 生之腳方抬起, 見雲深先生用手一划, 先生身後有一板橙, 先生之身體, 從板橙越過去
 , 兩丈餘遠, 倒於地下矣, 先生起而謝罪, 遂拜為門下, 侍奉雲深先生如父子然, 後蒙
 雲深先生, 教授數年, 晝夜習練, 將所受之道理, 表媞賰L, 無所不至其極矣, 佘從先
 生受教時, 先生之技術, 未甚精妙, 先生自得道後, 常為書記, 不輕言拳術矣, 余遂侍
 從郭雲深先生受教, 先生雖不與人輕言拳術, 而仍練拳不懈, 他人所不知也, 先生至七
 十餘歲而終。

===

     耿先生, 名繼善, 字誠信, 直隸深縣人, 喜拳術, 拜劉奇蘭先生為師, 學習形意拳
 , 隱居田間, 以道為樂, 傳授門徒多人, 七十餘歲, 身體輕靈, 健壯仍如當年。

===

     周先生, 字明泰, 直隸饒陽縣人, 幼年在劉奇蘭先生家為書同, 喜拳術, 遂拜奇蘭
 先生為師, 練習數載, 保標多年, 直隸鄚州一帶, 門徒頗多, 六十餘歲而終。

===

     許先生, 名占鰲, 字鵬程, 直隸定縣人, 家中小康, 幼年讀書, 善八法, 性喜拳術
 , 專聘教習, 練習長拳, 刀槍劍術, 身體輕靈, 似飛鳥, 知者皆以賽毛稱之, 後又拜郭
 雲深先生為師, 學習形意拳術, 傳授門徒頗多, 六十餘歲而終。



     第二章 八卦拳家小傳

     董海川先生, 順天文安縣, 朱家塢人, 喜習武術, 嘗涉跡江皖間, 遇異人傳授, 居
 三年, 拳術劍術及各器械, 無不造其極, 歸後入睿王府當差, 人多知其有奇技異能, 投
 為門下受教者絡繹不絕, 所教拳術, 稱為八卦, 其式形, 皆是河圖洛書之數, 其道體,
 俱是先生後天之理, 其用法, 乃八八六十四卦之變化而無窮, 一部易理, 先生方寸之間
 , 體之無遺, 是以先生行止坐臥, 動作之際, 其變化之神妙, 非常人所能測也, 居嘗跏
 跌靜坐, 值夏日大雨朁蕊伬, 時先生跌坐於坑貼近此, 先生並未開目, 弟子在側者
 , 見棜豸妙, 急注視先生忽不見, 而先生已跌坐, 於他處之椅上, 身上未著點塵, 先
 生又嘗晝寢, 時值深秋, 弟子以被覆之, 輕輕覆於先生身, 不意被覆於床, 存者僅床與
 被, 而先生不見矣, 驚而返顧, 則先生端坐於臨廳之一椅, 謂其人曰, 何不言耶, 使我
 一驚, 蓋先生之靈機至是, 已臻不見不聞, 即可知覺之境, 故臨不測之險, 其變化之神
 妙, 有如此者, 中庸云, 至誠之道, 可以前知, 即此義也, 年八十餘歲, 端坐而逝, 弟
 子尹福, 程廷華等, 葬於東直門外, 榛椒樹東北, 紅橋大道旁, 諸門弟子建碑, 以誌其
 行為。

===

     程廷華先生, 直隸深縣人, 居北京花市大街四條, 以眼鏡為業, 性喜武術, 未得門
 徑, 後經人介紹拜董海川先生為師, 所學之拳, 名為遊身八卦連環掌, 自受傳後, 習練
 數年, 得其精微, 名聲大振, 人稱之為眼鏡程, 無人不知之也, 同道之人, 來比較甚多
 , 無不敗於先生之手者, 因此招人之忌, 一日晚先生由前門返鋪中, 行至蘆草園, 正走
 時, 忽聞後有腳步聲甚急, 先生方一回頭見尾隨之人, 手使砍刀一把, 光閃曜目, 正望
 著先生之頭劈下, 先生隨即將身往下一縮, 倏忽越出七八尺, 其刀落空, 旋即回身, 奪
 其刀以足踢倒於地, 以刀擲之, 曰朋友回家從用工夫, 再來可也, 不問彼之姓名, 徜徉
 而去, 當時有數人親眼見之, 在京教授門徒頗多, 其子海亭, 亦足以發明先生技術之精
 奧者矣。



     第三章 太極拳家小傳

     楊先生, 字露蟬, 直隸廣平府人, 喜拳術, 得河南懷慶府, 陳家溝子之指授, 遂以
 太極名于京師, 來京教授弟子, 故京師之太極拳術, 皆先生所傳也。

===

     武先生, 字禹襄, 直隸廣平府人, 往河南懷慶府趙堡鎮陳清平先生處, 學習太極拳
 術, 研究數十年, 遇敵制勝, 事蹟最多, 郝為楨先生言之不詳, 故未能述之。

===

     郝先生, 諱和, 字為楨, 直隸廣平永年縣人, 受太極拳術於亦畬先生, 昔年訪友來
 北京, 經友人介紹, 與先生相識, 見先生身體魁偉, 容貌溫和, 言皆中理, 身體動止,
 和順自然, 余與先生遂相投契, 未幾先生患痢疾甚劇, 因初次來京不久朋友甚少, 所識
 者, 惟同鄉楊建侯先生耳, 余遂為先生請醫服藥, 朝夕服侍, 月餘而愈, 先生呼余曰,
 吾二人本無至交, 萍水相逢, 如此相待實無可報, 余曰此事先生不必在心, 俗云四海之
 內皆朋友, 況同道乎, 先生云, 我實心感, 欲將我平生所學之拳術, 傳與君願否, 余曰
 恐求之不得耳, 故請先生至家中, 余朝夕受先生教授, 數月得其大概, 後先生返里, 在
 本縣教授門徒頗多, 先生壽七十有餘歲而終, 其子月如能傳先生之術, 門徒中精先生之
 武術者亦不少矣。

