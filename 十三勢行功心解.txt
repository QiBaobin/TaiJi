十三勢行功心解
以心行氣，務令沈著，乃能收歛入骨。以氣運身，務令順遂，乃能便利從心。
 精神能提得起，則無遲重之虞。所謂頂頭懸也，意氣須換得靈。乃有圓活之趣。
 所謂變轉虛實也，發勁須沈著鬆淨，專主一方。立身須中正安舒，支撐八面。
 行氣如九曲珠，無往不利。運勁如百煉鋼，無堅不摧.

 形如搏免之鵠，神如捕鼠之貓。靜如山岳，動如山河。蓄勁如開弓，發勁如放箭。
 曲中求直，蓄而後發。力由脊發，步隨身換。收即是放，斷而復連。
 往復須有折疊，進退須有轉換。極柔軟，然後極堅剛。能呼吸，然後能靈活。:
 氣以直養而無害。勁以曲蓄而有餘。心為令，氣為旗，腰為纛。
 先求開展，後求緊湊，乃可臻于縝密矣。

 又曰：彼不動，己不動，彼微動，己先動。勁似鬆非鬆，將展未展。
 勁斷意不斷。又曰：先在心，後在身。腹鬆氣沈入骨。神舒體靜，刻刻在心。
 切記一動無有不動，一靜無有不靜。牽動往來氣貼背，而歛入脊骨。
 內固精神，外示安逸。邁步如貓行，運勁如抽絲。全身意在精神，不在氣*
 在氣則滯。有氣者無力，無氣者純剛。氣若車輪，腰如車軸。
